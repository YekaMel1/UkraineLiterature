Варто було Дарусі бодай раз на місяць з'їсти цукерку – і вона знову не могла говорити. Зрештою, і не пробувала. Якась дивна відраза до розмови поселилася в її душі, відколи пам'ятає себе. 

Не говорила – і все. 

Мовчала, стулила вуста – то й добре. 

Вообще-то ти не солодка, Дарусю... Ти, Дарусю, гірка... Через тебе, через твою любов до солодкого, мені світ гіркий... 

Хто їй це сказав? Мама? Тато? Сільські молодиці? Здається, це казали всі. І поодинці, й гуртом. 

Дивна дитина, мовляв... Дівка несповна розуму... Дурна, як полотно... 

Не здригалася і не ображалася на прізвисько «солодка», що приросло до неї замість ім'я, даного при хрещенні у церкві. Один лише раз підійшла до старої і сліпої баби Юстини і взяла ту за поли благенького кожушка: «Я – не солодка... Я – Даруся»... Юстина мало не зомліла з переляку: відомо ж бо – на все село і ближні хутори – що Даруся не говорить. Не говорить та й не говорить, відколи була малою, і так повелося... а то на тобі – заговорила до Юстини... 

Відтоді Даруся так довго мовчала, що люди подумали, що вона оніміла зовсім. Лише Марія – повитуха і заступниця Дарусина, яка повернулася з Сибіру живою – за чим ходила десять літ у ті нелюдські краї – та скалічена від народження її донька – горбата Славка, вони тільки і знали, що то не так. 

Даруся говорила сама до себе, коли була на цвинтарі коло татової могили. Часом сперечалася з кимось... навіть сварилася. Хрестилася. Щось просила. Плакала, але так, що сльози не текли з очей. 

Вони текли всередині Дарусі і там загусали, як тепла кров загусає на морозі. А люди по селу – так люди по селу і казали: дурна, таки-так. Таки дурна Даруся. Німа та й дурна, що тут скажеш. Нещастя – не то що велике – то страшне нещастя...

Але це був день випадання снігу. Дарусі так тепло і затишно у могильній холодній росі, що вона не хоче йти звідси. Проте невдовзі на землю впаде сніг і сховає тата ще глибше від неї – і вона залишиться зовсім сама до наступної весни. Тому сьогодні мусить багато сказати татові, наказати, спитати. 

«Тату... Тату... Ви чуєте мене, тату? Мені снігу хочеться... Дайте, тату, кулачок снігу... Пам'ятаєте, ви давали кулачок снігу, тату?.. Вечоріє... зимно стає... а ви не йдіть, тату... сидіть коло мене... мені легше з вами... Не дивіться, тату, що я така... ніби стара... а я не стара... то біда така... тяжка, тату... тяжка... Чуєте? І чому я маю це все сама нести, тату?.. Так довго... Так довго...»

Даруся проводить рукою по лиці, ніби змахує павутину, але то не павутина – то сльози. 

– А я ще нічого нікому не сказала, тату. Я лише вас питаю... Бо ви знаєте... 

Даруся поволі підводиться з моріжка, який вона завжди тримає чистим коло татового хреста, поправляє хустку, стріпує спідницю. 

– Ади, як файно виглядаєте, тату, на тій фотокартці, що я вам причепила до хреста. Ви як живий... 

Даруся знову сідає навпочіпки, тре маленькі руки, ніби змерзла. А потім нахиляється до свіжої таблички на хресті й цілує її так, як давно колись цілувала татове лице під вусами. 

– Ви – не поганий. Ви – мій тато. 

Раптом над цвинтарем забриніла мелодія – дзвінка і чиста, як весняний струмок по камінню, і невимовно сумна, як останній промінь сідаючого осіннього сонця. Даруся оглянулася: на тому боці ріки стояв циган з трембітою. 
Даруся знала його. 

То був Цвичок. 

Ні – то було марево... чудне марево осені... Тоді, в цю пору, Цвичок мав прийти і сказати своє слово. Це було передосінь. Гаряча і ясна. Цю передосінь люди чекали, як ждуть першу дитину чи добру новину. Очікування було загальним – на всіх однаково розливалося затишшя, що завше приходить перед громом чи смерчем. 

То було в час, коли в селі появився Цвичок. Людина – без роду і попереднього життя, без прив'язаностей і статків – зі світу, який видавався селу таким же далеким, як потойбіччя чи рай, до якого так щиро і затято закликали дяки з навколишніх церков. 

Відомо, що цигани приходять у село тоді, коли треба щось виміняти. «Давай, ґаздине, шось міняти. Шош дати, шош взяти, аби єдно другому файно показати». 

Так і Цвичок – прийшов, аби дати щось своє, таке, чого в селі не було, і взяти взамін те, що для нього – ліків найліпших вартувало. Музику і любов.
